Bakit Dapat Natin Bisitahin ang Japan?

Ang Japan ang isa sa pinakalumang sibilisasyon sa mundo na may kahanga-hanga at kakaibang kasaysayan, na napapaligiran ng kaakit-akit na tanawin at magagandang hubog ng kabundukan gaya ng Mount Fuji, na isa ring perfect cone tulad ng Mayon pero may nakawiwiling permanenteng ice caps sa tuktok, at tunay na kakaibang kulturang resulta ng magandang timpla ng pinaghalong eastern traditions at western modernity.

Malaki ang pagpapahalaga ng Japanese people sa traditional culture and values, katulad ng kanilang kababaang-loob, kung saan yuyuko sila sa harap mo mula baywang hanggang ulo bilang pagsabi ng "nirerespeto kita at hindi ako mataas sa iyo", at bilang tanda ng kahalagahan sa kanila ng dangal ng kapwa tao.

Dahil sa pagpapahalagang ito, ang Japan ang isa sa pinakamalinis na bansa at pinakamababang krimen sa buong mundo: kahit makatulog ka sa bangketa, safe ka at hindi ka mawawalan ng pera o kaya cellphone; sumusunod ang mga tao sa batas, at wala kang makikitang anumang kalat sa kalsada, dahil mahalaga sa kanila ang makalumang values at respeto sa kapwa tao.

Sa kabila nito, ang Japan ang isa sa pinakamaunlad na bansa sa mundo kung babatayin sa makabagong teknolohiya, kaya naman ang mga "Made in Japan" ay kilalang mahusay at matibay (di gaya ng kapitbahay nilang bansa), dahil mahalaga sa kultura nila ang pagbutihin ang anumang gawain nila; ang mga batang elementarya ay marunong nang gumawa ng robotics, at ang bullet train nila ang isa sa pinakamabilis sa buong mundo.

Ang sobrang pagkahilig ng mga hapones sa teknolohiya ang nagsilang ng isang kakaibang aspeto ng kanilang kultura: ang anime. Ang genre na ito ay bunga ng pinagsamang hilig nila sa teknolohiya at husay nila sa art, kung kaya ang artform na ito ay nakilala na sa buong mundo bilang tatak ng Japan.

Hindi natin pwedeng banggitin ang Japan na hindi man lang pag-uusapan ang Japanese food, na isa sa kilalang cuisine sa buong mundo (kasama ang French, Italian, at Chinese), pero may kakaibang twist: ang traditional Japanese food ay batay lahat sa seafood! Hindi ito kataka-taka dahil ang Japan, tulad ng Pilipinas, ay binubuo ng mga islands sa Pacific Ocean.

Pero hindi kumpleto ang pagbisita sa Japan kung hindi makakaranas ng pagsibol ng sikat na cherry blossoms o sakura, isang napakarikit na tanawing makikita sa buong paligid tuwing tagsibol o spring, kaya naman ang Land of the Rising Sun ay kilala rin bilang Land of Cherry Blossoms, dahil napakaganda nga naman.

Dahil sa mga dahilang ito at iba pang mga kaaya-ayang dahilan, hindi dapat mawala ang Japan sa listahan ng mga bansang dapat dalawin at mapuntahan ng bawat isa. Wala talagang kapantay ang karanasang makapunta sa bansang ito.
